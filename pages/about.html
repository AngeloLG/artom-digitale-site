<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>La Cornice del Progetto - Artom digitale</title>
    <link rel="stylesheet" href="../css/style.css">
</head>
<body>
    <header class="site-header">
        <div class="site-title">Artom digitale</div>
        <p class="site-subtitle">From Description to Narrative: Evaluating AI-Driven RAG Architectures for the Mediation and Enhancement of Personal Collections in Academic Libraries</p>
        <nav>
            <ul>
                <li><a href="../index.html">Home</a></li>
                <li><a href="about.html">La Cornice del Progetto</a></li>
            </ul>
        </nav>
    </header>

    <div class="content-wrapper">
        <main>
            <h2>La Cornice del Progetto</h2>
            <button id="export-btn" class="export-button">Scarica come .txt</button>
            <section id="project-description">
                <p>Questo sito presenta una parte del progetto di ricerca dottorale dedicato ai processi di trasformazione digitale delle biblioteche accademiche e, in particolare, alla valorizzazione e all’accesso ai fondi personali e d’autore attraverso l’uso di tecnologie di intelligenza artificiale generativa. Il lavoro si colloca all’interno di una borsa di dottorato finanziata dal Piano Nazionale di Ripresa e Resilienza (PNRR) e si sviluppa nel quadro delle politiche nazionali ed europee per la digitalizzazione del patrimonio culturale.</p>
                <p>La ricerca si inserisce nella cornice strategica del Piano Nazionale di Digitalizzazione del Patrimonio Culturale (PND), che definisce la digitalizzazione non come una semplice attività tecnica di produzione di riproduzioni digitali, ma come un processo strutturale di trasformazione culturale e organizzativa. In questa prospettiva, le biblioteche sono intese come infrastrutture cognitive, chiamate a progettare ambienti digitali capaci di sostenere non solo l’accesso alle risorse, ma anche la loro interpretazione, contestualizzazione e riuso nel tempo.</p>
                <p>All’interno di questo quadro, la ricerca assume come contesto di sperimentazione la Biblioteca Storica “Arturo Graf” dell’Università di Torino e, in particolare, il fondo bibliografico di Emanuele Artom, conservato come unità documentaria coerente e storicamente determinata. Il fondo Artom rappresenta un caso di studio emblematico per riflettere sulle tensioni che emergono tra la natura relazionale e stratificata dei fondi personali e i modelli di organizzazione e accesso tipici delle infrastrutture digitali, spesso orientati alla descrizione e consultazione della singola unità documentaria.</p>
                <p>Il progetto si colloca all’interno PRIN NEREIDE – NEw Reading Experiences In the Digital Ecosystem, coordinato da Gino Roncaglia, che indaga come stanno cambiando pratiche e abitudini di lettura nell’evoluzione dell’ecosistema digitale. NEREIDE non si concentra esclusivamente sulla “lettura digitale” intesa come lettura su dispositivi, ma osserva l’interazione tra pratiche di lettura su carta e su schermo e il loro contesto sociale, culturale e informativo, includendo fenomeni come strumenti di scoperta, filtraggio collaborativo, social reading e forme di lettura “aumentata”. In questo quadro, la ricerca presentata in questo sito si inserisce come caso di studio e sperimentazione applicata su collezioni e risorse documentarie, interrogando come l’accesso mediato da sistemi conversazionali e da architetture RAG possa incidere sulle modalità di esplorazione, comprensione e costruzione di senso durante la lettura e la consultazione di fonti complesse.</p>
                <p>Il sito presenta quindi le risorse documentarie e la collezione di ricerca costruita a partire dal fondo Artom, distinguendo esplicitamente tra la collezione bibliografica istituzionalmente conservata e un corpus più ampio, selezionato e composito, elaborato a fini di ricerca. Questa distinzione riflette una scelta metodologica centrale del progetto: considerare la collezione non come un dato statico, ma come un costrutto interpretativo, che prende forma attraverso relazioni tra documenti, persone, luoghi e contesti storici, spesso distribuiti tra più istituzioni.</p>
                <p>In questo senso, il progetto si propone come uno spazio di sperimentazione applicata, in cui politiche pubbliche, infrastrutture digitali, pratiche bibliotecarie e strumenti di intelligenza artificiale vengono messi in relazione per interrogare criticamente le modalità contemporanee di accesso alla conoscenza e di valorizzazione del patrimonio culturale nel contesto universitario.</p>
            </section>
        </main>

        <footer>
            <p>© 2026 Angelo La Gorga</p>
        </footer>
    </div>

    <script src="../js/main.js"></script>
    <script src="../js/export.js"></script>
</body>
</html>

